## What is SDLC & Software Development Models
<p> چرخه عمر نرم‌افزار مجموعه فرایندهایی است که نرم افزار از لحظه ایده‌پردازی تا لحظه‌ی عملیاتی شدن، طی می‌کند. <br>
این مراحل به شرح زیر می‌باشند:
  
1. **برنامه‌ریزی (planning)**: <br> اولین قدم در چرخه توسعه نرم‌افزار، برنامه‌ریزی است. در این مرحله نیازمندی ها را از مشتریان جمع آوری می‌کنیم. همچنین مواردی مانند بررسی عملی بودن انجام پروژه، زمان‌بندی، بررسی ظرفیت‌های تیم، هزینه محصول و نیازمندی‌های کاربر نهایی نیز در این مرحله بررسی می‌شوند. در این مرحله بایستی تمامی اعضای  پروژه دخیل باشند.
2. **تحلیل (analysis)**: <br> در این مرحله تمامی جزئیات مورد نیاز برای یک سیستم، به عنوان prototype تهیه می‌شوند. پس از آن  باید معماری کلی محصول و مشخصات دقیق نیازمندی‌ها به صورت یک مستند تهیه شود. این موارد شامل مشخصات نرم‌افزاری و سخت‌افزاری، شبکه‌ای و … است.
3.**طراحی (design)**: <br> در این مرحله، نتایج تحلیل‌های انجام شده در مرحله قبل به صورت جزئی‌ مورد بررسی قرار می‌گیرند و مسیر کلی برای پیاده‌سازی محصول شکل می‌گیرد؛ این مسیر کلی در مستند طراحی نرم‌افزار جمع‌آوری می‌شود. مواردی که در مستند، مورد بررسی قرار می‌گیرند شامل این موارد هستند:
  
- زبان برنامه‌نویسی
- معماری سیستم‌ها
- فلوچارت نحوه ی پاسخگویی نرم‌افزار به درخواست کاربر
- و غیره
  
4. **پیاده‌سازی (implementation)**: <br>
طبق تمامی مراحل طی‌شده تا اینجا، توسعه‌دهندگان بسته به نوع معماری و طراحی ، نرم‌افزار را پیاده‌سازی می‌کنند. این مرحله می‌تواند به شدت زمان‌بر باشد.
5. **تست (testing)**: <br>
برای اطمینان از عملکرد صحیح و تضمین کیفیت نرم‌افزاردر محیط‌های مختلف، نیاز است قبل از انتشار ، تست‌هایی روی نرم‌افزار انجام شود. بسته به نوع نرم‌افزار  و نحوه استفاده کاربر،  تست‌های انجام شده می تواند دستی، اتوماتیک یا تلفیقی از این دو مورد باشد. همچنین این تست‌ها باید در محیط شبیه‌سازی شده انجام شوند.
6. **نگهداری (maintenance)**: <br>
پس از انتشار، ممکن است کاربران در استفاده از نرم‌افزار به مشکلاتی برخورد کنند. از آنجایی که تیم محصول موظف است نرم‌افزاری  بی‌نقض ارائه کند در صورت بروز هرگونه مشکل احتمالی موظف است مشکل پیش آمده را برطرف کند. <br>

![Sofware Development Lifecycle](https://www.weetechsolution.com/wp-content/uploads/2022/12/Software-Development-Life-Cycle.png) <br>







